## 托尔斯泰主义之纲领

(一九一三年四月一日)

日人中里弥之助氏，著”托翁言行录，复综托翁学说结晶而成斯篇，读之当能会得托翁之精神、爰急译之，以饷当世。

译者附志
(一)噫！虚伪之文明
今之文明，虚伪之文明也。
为少数阶级之淫乐与虚荣，几于万多数之下层阶级穷且饿矣。
人间之情理，以杀人为天下莫大之罪恶。然今之国家，强人以杀人，而严罚其不从者。
科学日益进步，而应用此进步之科学者之手，恶魔之手也。
称之为文明，实则文明者，·部少数之文明也，多数且饿死矣，且见杀矣。
是非虚伪之文明欤？是非可怖之文明欤？
(二)革命之真意义
人生真实也，不堪虚伪。今之文明虚伪也，则革命必不得不至。
革命云者，何也？
革命者，人类共同之思想感情，遇真正觉醒之时机：而一念兴起、欲去旧恶就新善之心的变化，发现于外部之谓也。
然悔改一语外，断无可表示革命意义之语。
(三)悔改欤
个人欲进于道，其先不可越之门，悔改是也。无悔改而欲入于道，未可以想像也。
时势亦然，国家亦然。时势罪恶之时势也，国家罪恶之国家也。
人分其悔改欤？国分其悔改欤？其悔改而就善。
(四)所谓善者何也
人间本然之理性与良心之权威是也。
(五)劳动者善也
如之何可为善乎？
所谓最大之善何也？
劳动者，最大最初之善也。
无劳动，则无人生。
不解其何为者，可先熟虑反省此一语。我等所以得有烦闷思考者，非以我等有生活故耶？为供我等烦闷思考之时间，非有何入代我等劳动之赐耶？
无劳动则不能生活，即离劳动无人生。于是知劳动为人生之最大义务，从而为最大善也。
当先尽人生之义务，而后入生之意义始解。
离乎劳动之安心也，悟道也，其于根柢虚伪耳，姑息耳，误谬耳！
(六)劳动之定义
劳动云者，生产人生必需之衣食住之“四体之勤”之谓也。
(七)劳动之感苦理由
劳动为毫弗痛苦者，且一如不劳动之无痛苦也。
今劳动者痛苦之原因，盖于他有掠夺彼等之劳动者故也。
易言之，即彼等背后有奸恶之国家制度故也。
(八)理想之劳动国
俾各人悉为劳动乎？
人类将以半日之劳动，易得衣食住。
而将以其余半日，得消遣于灵性之慰安与向上。劳动能健康人类之心身，使疾病绝迹于社会。

署名：李钊
《言治》月刊第1年第1期

1913年4月1日

