## 致郁宪章

(一九一三年秋)

入山以来，晨莫呼吸烟霞，日必攀松披榛，寻登绝谳，白云从足下飞去飞来。梨树正值果熟，一枝低压，盈千累百，所至憩息，园主辄赠十数颗，坐石磴食之。泉自高山流下，激动碎石，声响清越，举手仰吸，翛然有羽化登仙之概矣。深泉濯足，长歌采薇，回山去也。此中佳趣正多，不敢向入间泄漏，恐山灵见怪，且惧兄等羡煞也。名山挚友，不得作一时胜游，孤灯石室，颇有所忆，成长歌一首，盖怀兄及大问兄也。诗肃天问函中，余不白。
此致宪章兄

弟钊顿首

