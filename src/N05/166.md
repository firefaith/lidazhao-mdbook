## 致顾外长函

(一九二四年三月十三日)

少川先生大鉴：
前因回复中俄国交，奉书略陈鄙见，已荷垂赞。比闻王儒堂先生与俄国代表会商结果，不徒彼此已相谅解，且得大体妥协。麟等渴望之怀，殊为欣慰。方冀一经决定，遂可观成，乃昨披报载，情形似又有迁延之势。执事折冲樽俎，谋国深筹，固不厌于精详，然交以利成·为弊已久。中俄均新造之邦，似宜相见以诚，为世界外交创一新例。况大体业经妥协，苟复铢称量较，神智必有不周，亦与承认原则相去愈辽。或更发生误会，则累时协议之功，既付东流，而舆情所属、益为失望。麟等为国家声誉及执事勋劳计，不能已于言也，用敢再布区区，至祈亮察，顺颂政祉不宣。

国立北京大学教授：
蒋梦麟马叙伦汤尔和李煜赢顾孟余马裕藻胡适沈士远张竞生谭熙鸿李大钊沈尹默王星拱朱希祖  陈大齐沈兼士陈源丁燮林李四光陶孟和周作人郁达夫等47人敬肩

1924年3月13日
复制件存北京大学裆案馆卷号Z1]·48

