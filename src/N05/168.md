## 中俄交涉破裂后各团体态度

(一九二四年三月二十二日)

吾人以中、俄两国，疆土砒连，有历史的关系，兼以两国民族同受帝国主义资本主义者之压迫，又同为新造之共和国家，根本上有相互提携之必要。况俄国于一千九百十九年及一千九百二十年两次宣言，对我一反旧俄侵略之主义，而建立平等之原则，复于吾人所求于列强而不得之治外法权、退还庚子赔款等，皆不待吾人之要求而毅然撤销与抛弃，以示其实践两次宣言之精神。吾人初以我国办理外交者，必能鉴于已往与帝国主义或资本主义者交涉之苦痛，急于此良友之新俄，共同开一外交之新纪元。待之又待之，一年复年，未见我国办理外交者，有若何之举动，犹以为或因俄国内部，尚有俶扰，循国际之惯例，不敢轻与然诺。上年以来，吾人始知我国办理外交者，所虑实异是。而新俄联邦已成，国基已固，回复两国之交，不能复任其迁延，以致坐误吾国之福利，于是本我国民之天职，起而督促我国之办理外交者。往者既尝一再致书于顾君维钧、王君正廷、促其本国民之诚意，察舆论之趋向，弗谈条件而立行宣布回复两国国交。二君者，或有书函之答复，或为当面之答复·皆于同仁之意见，认为适当，徒为审慎计，须先有相当之谅解，大体之协定。同人为顾全责任，虽不能满意，而犹委曲容忍。方冀中、俄国交计日而复矣·乃我国操持政柄者，无远大之目光·办理外交者，无独立之精神，既锱称而铢较，复朝四而暮三，不顾舆论之从
违，悍然举已成之协定而破坏之。吾人推求责任所在，实不能为操持政柄及办理外交者恕。吾人今本国民之大职，及平昔之主张，郑重告于国人曰：回复中、俄国交事件，虽不幸而中断，吾人仍誓以最短时期，俾之实现，以利吾国家。除一方警告我国办理外交者，立为无条件之宣告承认，一方要求俄代表仍行保持十三日之协定为中、俄正式会议之根据外，特此宜言。

《長报》1924年3月22日

