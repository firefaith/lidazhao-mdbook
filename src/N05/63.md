## 筑声剑影楼诗 吊圆明园故址

(二首)

(一九一三年秋)

夕阳影里，笳鼓声中，同友人陟高冈，望圆明园故址，只余破壁颓垣，残峙于荒烟蔓草间，款凭吊，感慨系之。

圆明两度昆明劫，鹤化千年未忍归。一曲悲笳吹不尽，残灰犹共晚烟飞。

二

玉阙琼楼委碧埃，兽蹄鸟迹走荒苔。残碑没尽宫人老，空向蒿莱拨劫灰。
署名：李大钊
《言治》月刊第1年第6期
1913年11月1日

