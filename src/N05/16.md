## 挽孙中山联

(一九二五年三月)

广东是现代思潮汇注之区，自明季迄于今兹，汉种孑遗，外邦通市，乃至太平崛起，类皆孕育萌兴于斯乡；先生挺生其间，砥柱于革命中流，启后承先·涤新淘旧，扬民族大义，决将再造乾坤；四十余年，殚心瘁力，誓以青天白日，满地红旗，唤起自由独立之精神，要为人间留正气。
中华为世界列强竞争所在，由泰西以至日本，政治掠取，经济侵陵·甚至共管阴谋，争思奴隶牛马尔家国；吾党适丁此会，丧失我建国山斗云凄海咽，地黯天愁，问继起何人，毅然重整旗鼓；亿兆有众，惟工与农，须本三民五权，群策群力，遵依牺性奋斗诸遗训，成厥大业慰英灵。

党员李大钊
《孙中山哀思录》
1925年3月

