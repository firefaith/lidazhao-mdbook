## 寄霍侣白

(一九一六年五月)

一轮舟共一轮月，万里人怀万里愁。正是黯然回首处，春申江上独登楼。

复辟变后寄惺亚

(一九一七年七月)

复辟变后，仓皇南下，侨寓沪上，惺亚时在赣江，赋此寄怀。

英雄淘尽大江流，歌舞依然上画楼。一代声华空醉梦，十年潦倒剩穷愁。竹帘半卷江天雨，蕉扇初迎海外秋。忆到万山无语句，只应共泛五湖舟。

署名：李大钊
《言治》季刊第3册
1918年7月1日

