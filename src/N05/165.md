## 致顾少川、王儒堂言宜即
宣布恢复中俄国交书

(一九二四年二月十五日)

少川、儒堂先生：
顷者，俄国革命，国体变更，中俄邦交，因以暂辍。然此乃事势所趋，国际常例，苟其主体已定，则邦交自当随复。若夫或有日月之延，踌蹰之虑，所以观其统治之力，而察其主体之固定与否。诚以玉帛既将，则信誓无更，谨之于前庶以寡侮，非谓一旦解携遂无复合者也。俄自革命以还。既有年所，曩者犹有旧党扰攘，可以却虑，比则苏维埃共和国已大联合，其四境已谧，寇逋就除，人情趣…,主体固定，旧复何所审顾？而俄使三至，讫无酬答，所以海内怀疑，或受牵制。抑苏俄以平民革命推覆帝政，纵其为治方略，未与我同，此其国内之情，无涉邻与。言其显扬民治，实吾良友。况俄之与我经界相昆，不徒念鲁卫之政，宜先诸国复其故交，即援连疆之谊，亦当应其嘤鸣。至于迩来外交之术，每于国交回复之际，辄有要求附之条件，揆之法理，难为一谈，违理之行，岂宜率效。况俄之于我，互助之勤，亦屡宣布，苟相与以诚，何至食言，若先以利合，后图木可必也。所以思维再三，佥谓宜绝瞻顾冀望之怀，立遗尺一复，续两国之交。先民有言，当仁不让，梦麟等欲言之执事者有日矣。以为执事折冲樽俎，见岂不同，而乃声闻久寂、似畏前驱，今者
着先鞭者已二国矣，宁当复使超轶绝尘而甘局促自后于人哉。扬国声而辑与国，惟执事之是图。专此布臆，顺颂健安。

署名：国立北京大学教授：
蒋梦麟陈大齐王星拱
沈尹默  张竞生胡适
顾孟余汤尔和  马叙伦
李煜瀛  马裕藻沈上远
谭熙鸿李大钊  朱希祖
沈兼十陈源丁燮林
陶孟和周作人林玉堂
周览皮宗石郁达夫
江绍原等四十·七人
1924年2月15日
原稿复印件存北京大学档案馆
卷号Z11·18
《晨报》
1921年2月16日

